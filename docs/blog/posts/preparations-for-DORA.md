---
authors:
  - richard_kellner
tags:
  - DORA
  - NBS
slug: preparations-for-DORA
date: 2024-10-01
---
# Prípravy na DORA (Digital Operational Resilience Act)

Vzhľadom na neustále sa zvyšujúce riziká kybernetických útokov Európska Únia posilňuje bezpečnosť finančného trhu. V rámci tohto úsilia Európska Únia prijala [nariadenie 2022/2554](https://eur-lex.europa.eu/eli/reg/2022/2554/oj) o digitálnej prevádzkovej odolnosti finančného sektora (Digital Operational Resilience Act – DORA) ako súčasť digitálneho balíka Európskej komisii, ktorý bol predstavený v septembri 2020.

Uplatňovať sa bude od 17. januára 2025 a vzťahuje sa na väčšinu subjektov, ktoré podnikajú na slovenskom finančnom trhu a sú (alebo budú) regulované NBS. Avšak nové povinnosti môžu pribudnúť aj dodávateľom a subdodávateľom IKT služieb pre finančné inštitúcie, keďže celý dodávateľský reťazec predstavuje riziko pre inštitúciu.

Ak ste sa v riadkoch vyššie našli a o DORA počujete prvýkrát, tak by ste mali spozornieť. Národná banka Slovenska na tejto téme podstivo pracuje, ako rýchlo kurz Vám môžem odporučiť záznam konferencie: [Slovenský finančný trh a inovácie 2023](https://nbs.sk/o-narodnej-banke/konferencie-a-podujatia/slovensky-financny-trh-a-inovacie-2023/), kde bola detailná prednáška čo DORA prináša a následnú panelovú diskusiu.

V roku 2024 pripravuje NBS rôzne udalosti primárne pre finančné inštitúcie, ale aj významných dodávateľov (napr. pilotné zbery dát, semináre k vykonávacím predpisom). Pevne verím, že aj našimi aktivitami pomôžeme pripraviť finančný trh, ale na bezproblémový súlad s nariadením DORA na slovensku v roku 2025.

Pokiaľ Vás DORA zaujíma, určite si pozrite aj stránky NBS, ktoré sa [DORA venujú](https://nbs.sk/dohlad-nad-financnym-trhom/dohlad/digitalna-prevadzkova-odolnost-financneho-sektora/) a kde sa tiež pravidelne zverejňú aktuality.
